<!DOCTYPE html>
<html lang="cs">

<head>
    <meta charset="utf-8">
    <meta name="viewport" content="width=device-width,initial-scale=1">
    <meta name="description" content="Kapitoly informatiky jsou web zaměřený na učivo informatiky pro studenty středních škol a gymnázií.">
    <meta name="author" content="Vladimír Chlup">

    <title>Algoritmus | Kapitoly informatiky</title>

    <link rel="stylesheet" href="../style.css">
    <link rel="canonical" href="https://kapitolyinformatiky.cz/chapters/algorithms.html" >

    <link rel="manifest" href="../manifest.json" >
    <link rel="icon" href="../favicon.ico" >
    <link rel="icon" type="image/png" href="../images/icon16.png" sizes="16x16" >
    <link rel="icon" type="image/png" href="../images/icon32.png" sizes="32x32" >
    <link rel="icon" type="image/png" href="../images/icon192.png" sizes="192x192" >
    <link rel="shortcut icon" type="image/png" href="../images/icon512.png" sizes="512x512" >
    <link rel="apple-touch-icon" sizes="114x114" href="../images/apple-touch-icon.png" >

    <meta property="og:image" name="twitter:image" content="https://kapitolyinformatiky.cz/images/icon512.png" >
    <meta property="og:description" name="twitter:description" content="Kapitoly informatiky jsou web zaměřený na učivo informatiky pro studenty středních škol a gymnázií." >
    <meta property="og:title" name="twitter:title" content="Kapitoly informatiky" >
</head>

<body>
    <header>
        <a href="../index.html"><img id="logo" src="../images/logo.svg" alt=""></a>
    </header>

    <label for="mytoggle"></label>
    <input type="checkbox" id="mytoggle">
    <div id="menu">
        <nav>
            <ul>
                <li><a href="../about.html">O webu</a></li>
                <li><a href="index.html">Kapitoly</a></li>
                <li><a href="../exercises/index.html">Procvičování</a></li>
                <li><a href="../teachers/index.html">Pro učitele</a></li>
                <li><a href="../term-index.html">Rejstřík</a></li>
                <li><a href="../external-materials.html">Další materiály</a></li>
            </ul>
        </nav>
    </div>

    <div id="content">
        <article>

            <h1>Algoritmus</h1>

            <p>
                Pojem algoritmu je s informatikou spojen už od počátku. Co to ale algoritmus je?
                Pojďme si nejdřív s pomocí příkladů, které všichni známe, vybudovat nějakou základní
                intuici.
            </p>

            <p>
                Jedním z příkladů algoritmu je recept, který jsme snad alespoň jednou viděli všichni.
                Recepty (pracovní postupy), které nám říkají, jak vstup (suroviny) pomocí
                přesných kroků přetvořit do výstupu (dobrého jídla). Podobným příkladem algoritmu
                může být třeba LEGO. Každá stavebnice přijde rozložená na jednotlivé dílky (vstup),
                které pak podle jednotlivých kroků návodu skládáme dohromady (výstup).
            </p>

            <p>
                Není však nutné, aby výsledkem algoritmu byla nějaká <q>složenina</q>, algoritmus lze
                použít i k reprodukci. Možná na první pohled ne úplně typickým příkladem je notový
                záznam. Ten je vždy určený nějakému hlasu nebo jinému hudebnímu nástroji, s jehož
                pomocí následně noty hrajeme, abychom slyšeli výstup/výsledek, danou skladbu.
            </p>

            <p>
                U všech příkladů, které jsme si právě ukázali, najdeme společné znaky. Vždycky pracujeme
                s nějakým vstupem, ať už jsou to suroviny, dílky stavebnice nebo hudební nástroj, a ke
                každému algoritmu máme nějaký předem definovaný výstup, ať už jídlo, složenou stavebnici či
                krásnou skladbu. Samotným algoritmem pak myslíme danou posloupnost kroků, které musíme
                vykonat, abychom ze vstupu dostali výstup.
            </p>

            <h2>Vlastnosti algoritmu</h2>

            <p>
                Teď, když jsme si několik příkladů algoritmu ukázali, se nad nimi pojďme zamyslet trošku
                hlouběji. Řekli jsme si, že takový kuchyňský recept může být příkladem algoritmu, protože
                s takovým receptem jsme se snad každý setkali, někteří podle něj dokonce i nějaké to jídlo
                více či méně úspěšně připravovali. Ve skutečnosti jsi ale byl svědkem redukce, jak
                v informatice (matematice) říkáme převedení jednoho problému na jiný. Naše chápání
                <q>algoritmu</q> je teď úzce závislé na pojmu <q>receptu</q>, tudíž logicky vyvstává
                otázka, co je to recept?
            </p>

            <h3>Pečeme chleba</h3>

            <p>
                Kdybychom chtěli upéct chleba podle receptu, který má v seznamu surovin uvedeno <q>mouka</q>,
                tak nám existence receptu práci moc neulehčí. Kolik mouky do chleba přijde? A jaký typ mouky
                máme použít? To z jednoho slovíčka nezjistíme a chleba tak těžko upečeme. Naopak pokud by náš recept
                vyžadoval konkrétní značku mouky koupenou v konkrétním obchodě v jediném městě na druhém konci
                republiky ve čtyři hodiny ráno, budou naše vstupy zase (zbytečně) příliš svazující. Od receptu
                tudíž požadujeme jasně definované vstupy, tedy v případě mouky typicky hmotnost a druh, při
                zachování jisté obecnosti. To se projeví tak, že náš nutně nezajímá značka mouky, ani to, kdy a
                ve kterém obchodě jsme ji koupili.
            </p>

            <p>
                Neméně důležitý je samotný pracovní postup, který ze surovin (vstupu) vytvoří chleba (výstup).
                Jak jsme si řekli, tento postup se skládá z jednotlivých kroků, které musí být při jistém stupni
                volnosti jasně definovány. V přípravě námi pečeného chleba dojde k momentu, kdy budeme muset
                smíchat všechny suroviny dohromady. <q>Smíchat</q> má jasný význam, ale zároveň nám dává dost
                prostoru, abychom se rozhodli, zdali použijeme vlastní ruce nebo vařečku. Naproti tomu se při
                přípravě chleba nevyhneme použití kvásku, ale takové <q>zadělání kvásku</q> je pojem, který
                nemusí být především začínajícím pekařům jasný, a je proto potřeba mít předem jasno v tom, jaké
                kroky máme v receptu k dispozici. Jednoznačná musí být i posloupnost jednotlivých kroků, nemůže
                se nám stát, že bychom uprostřed provádění algoritmu nevěděli, jak pokračovat dále. Koneckonců
                většinu algoritmů dnes provádějí počítače a ty přemýšlet neumí, naopak příkazy umí provádět velice
                rychle.
            </p>

            <p>
                Pokud použijeme předepsané suroviny a provedeme všechny kroky receptu, měli bychom skončit
                s hotovým chlebem.
            </p>

            <h2>Algoritmus podruhé, tentokrát teoreticky</h2>

            <p>
                Shrňme si všechno, co jsme si řekli výše ještě jednou, tentokrát bez kuchařské omáčky kolem.
            </p>

            <p>
                <span class="term">Algoritmus</span> je posloupnost kroků, které nám ze vstupu udělají výstup a která splpňuje
                několik dalších podmínek. Algoritmus musí být obecný, musí být konečný, jednoznačný a korektní. Pojďme
                si tyto čtyři vlastnosti rozebrat.
            </p>

            <p>
                První podmínkou, kterou na algorimus klademe, je <span class="term">obecnost</span>. Ta nám říká, že algoritmus
                by měl být schopen řešit nějaký problém, ne nějakou jednu konkrétní podobu. Tedy pokud budeme mít
                algorimus pro hledání kořenů kvadratických rovnic (tj. ax<sup>2</sup> + bx + c), chtěli bychom, aby
                fungoval pro libovolnou volbu koeficientů a, b, c, a nikoliv jen pro případy, kdy se první dva rovnají
                jedné a c nule.
            </p>

            <p>
                Druhou vlastností je <span class="term">konečnost</span>. Tuto podmínku klademe na posloupnost kroků, abychom
                zajistili, že při správném vykonávání kroků dostaneme nakonec výsledek. V případě, že by posloupnost
                kroků byla nekonečná, nemá smysl se o výstupu vůbec bavit, protože se k němu nikdy nedostaneme.
            </p>

            <div class="notice">
                <p>
                    Jestli budeš někdy programovat, takřka s jistotou se ti povede napsat tzv. cyklící program. To je program,
                    ve kterém je chyba, která způsobí, že výpočet nikdy neskončí.
                </p>
            </div>

            <p>
                Další podmínkou je <span class="term">jednoznačnost</span>. Ta požaduje, aby v každém kroku bylo jasně určeno, jak bude
                výpočet pokračovat, respektive jaký krok bude následovat. Zároveň nám z této vlastnosti plyne, že i význam / akce
                odpovídající krokům musí být jasně daná. Kdyby postup nebyl jednoznačný, dostali bychom se do podobné situace,
                jako kdyby někdo vytrhl několik stránek návodu pro LEGO. Z těch následujících bychom se asi dozveděli, k čemu
                máme dojít, ale nevěděli bychom jak.
            </p>

            <p>
                Poslední vlastností je <span class="term">korektnost</span>. Ta požaduje, aby algoritmus, který dostane validní vstup,
                vyprodukoval správný (korektní) výsledek, tedy odpovídající výstup. Důvod, proč po algoritmu tuto vlastnost
                vyžadujeme, je snad nasnadě.
            </p>

            <p>
                Teď když jsme si popsali algoritmus a jeho vlastnosti, pojďme se podívat na několik různých druhů zápisů
                algoritmů, se kterými se můžeme setkat.
            </p>

            <h2>Zápisy algoritmu</h2>

            <p>
                V úvodu textu jsme už o několika podobách zápisu algoritmů zmínili; mluvili jsme o receptech, o notách a LEGO návodech.
                Všechny tři příklady jsou shodou náhod zapsány úplně jiným způsobem. Zatímco recept máme popsaný běžným jazykem a je
                alespoň teoreticky obecně srozumitelný, notový zápis bude pro mnohé oříšek. Naopak návod k LEGO je tak plný obrázků,
                že snad ani nevyžaduje gramotnost. Neměli bychom zapomenout na programy, které tvoří kategorii samy o sobě. Pojďme se
                u každé kategorie na chvíli zastavit.
            </p>

            <h3>Slovní zápis</h3>

            <p>
                Slovní zápis algoritmu je jedním z nejpřístupnějších, protože používá běžnou řeč, kterou se lidé dorozumívají mezi sebou.
                To s sebou nese i jistá rizika, především co se jednoznačnosti týče. Oproti jiným způsobům zápisu může být tento zápis
                mnohem delší.
            </p>

            <h3>Obrázky a diagramy</h3>

            <p>
                Ne nadarmo se říká, že obraz někdy vydá za tisíc slov. I algoritmy můžeme zapisovat graficky; obrázkové návody už jsme
                si zmínili, ale můžeme sem zařadit i diagramy.
            </p>

            <div class="example double">
                <figure>
                    <figcaption>Diagram znázorňující pravidla hry kámen-nůžky-papír</figcaption>
                    <img src="algorithms/paper-rock-scissors.svg" alt="" />
                </figure><figure>
                    <figcaption>Návod popisující skládání vlaštovky</figcaption>
                    <img src="algorithms/paperplane.svg" alt="" />
                </figure>
            </div>

            <h3>Doménově specifické</h3>

            <p>
                Jak jsme si již řekli, notový zápis je způsobem zápisu algoritmu, který je poněkud specifický. Stejně doménově specifickým
                zápisem je třeba matematický zápis (i když u něj by jeden doufal, že mu bude rozumět o trošku více lidí).
            </p>

            <h3>Pseudokód a programy</h3>

            <p>
                Poslední kategorií, které jsme se doposud vyhýbali, jsou programy a různé pseudokódy. Teoreticky bychom tuto kategorii mohli
                schovat pod doménově specifické zápisy, na stranu druhou už jen programovací jazyky jsou tak širokým tématem, že mi přijde
                vlastní kategorie zaslouženou.
            </p>

            <p>
                Programem se typicky myslí nějaký algoritmus zapsaný v konkrétním programovacím jazyce. Program se skládá ze sekvence příkazů
                daného programovacího jazyka, přičemž je jasně specifikováno, co má počítač při kterém příkazu vykonat. Takto zapsaný
                algoritmus jsme pak schopni spustit na patřičně vybaveném počítači.
            </p>

            <p>
                Pseudokódem pak myslíme zápis, který připomíná způsob, jakým píšeme programy v programovacích
                jazycích, ale oproti nim si dovolujeme odhlédnout od nedůležitých detailů. Například pokud mám algoritmus skládající se
                z mnoha kroků, přičemž jedním z nich je seřazení nějaké číselné frekvence, při popisu algoritmu pseudokódem v odpovídajícím
                kroku uvedeme, že sekvenci setřídíme. V běžném programovacím jazyce bychom museli použít konkrétní třídící algoritmus/funkci.
                Z toho plyne i trošku jiný účel využití těchto dvou zápisů; pseudokód typicky použijeme tam, kde chceme demonstrovat myšlenku
                algoritmu, program pak když chceme, aby jej počítač provedl.
            </p>

            <div class="summary">
                <h3>Shrnutí</h3>
                <p>
                    Abychom se mohli bavit o algoritmu, potřebujeme mít specifikovaný vstup, výstup a posloupnost kroků, které jsou jasně
                    definované a můžeme je v algoritmu použít. K tomu musí mít každý algoritmus čtyři vlastnosti:
                </p>

                <ul>
                    <li>obecnost– algoritmus řeší danou úlohu a ne pár konkrétních případů, lze jej použít pro sadu vstupů</li>
                    <li>konečnost – posloupnost kroků, ze kterých se algoritmus skládá, je konečná</li>
                    <li>jednoznačnost – v každém kroku algoritmu máme jasně definováno, jaký krok má následovat a jaké akci krok odpovídá</li>
                    <li>korektnost – při korektním vstupu dostaneme odpovídající výstup</li>
                </ul>

                <p>
                    Algoritmy lze zapsat mnoha způsoby. My jsme si tyto způsoby rozdělili do čtyř kategorií takto:
                </p>
                <ul>
                    <li>zápis v běžném jazyce</li>
                    <li>pomocí obrázků a diagramů</li>
                    <li>doménově specifický zápis</li>
                    <li>programy a pseudokódy</li>
                </ul>
            </div>

            <div class="quickcheck">
                <p>Na konci této kapitoly bys měl být schopen:</p>

                <ul>
                    <li>intuitivně vysvětlit pojem algoritmu</li>
                    <li>uvést několik příkladů algoritmu z reálného světa</li>
                    <li>předvést alespoň tři různé zápisy algoritmu, se kterými se můžeme setkat</li>
                </ul>
            </div>

        </article>
    </div>

    <footer>
        <div class="triple">
            <p>Aktualizace: 20. 5. 2024</p>
            <p>Licence CC BY-NC-SA</p>
            <p>kapitolyinformatiky@chlup.net</p>
        </div>
    </footer>
</body>

</html>
