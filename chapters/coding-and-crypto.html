<!DOCTYPE html>
<html lang="cs">

<head>
    <meta charset="utf-8">
    <meta name="viewport" content="width=device-width,initial-scale=1">
    <meta name="description" content="Kapitoly informatiky jsou web zaměřený na učivo informatiky pro studenty středních škol a gymnázií.">
    <meta name="author" content="Vladimír Chlup">

    <title>Kódování a šifrování | Kapitoly informatiky</title>

    <link rel="stylesheet" href="../style.css">
    <link rel="canonical" href="https://kapitolyinformatiky.cz/chapters/coding-and-crypto.html" >

    <link rel="manifest" href="../manifest.json" >
    <link rel="icon" href="../favicon.ico" >
    <link rel="icon" type="image/png" href="../images/icon16.png" sizes="16x16" >
    <link rel="icon" type="image/png" href="../images/icon32.png" sizes="32x32" >
    <link rel="icon" type="image/png" href="../images/icon192.png" sizes="192x192" >
    <link rel="shortcut icon" type="image/png" href="../images/icon512.png" sizes="512x512" >
    <link rel="apple-touch-icon" sizes="114x114" href="../images/apple-touch-icon.png" >

    <meta property="og:image" name="twitter:image" content="https://kapitolyinformatiky.cz/images/icon512.png" >
    <meta property="og:description" name="twitter:description" content="Kapitoly informatiky jsou web zaměřený na učivo informatiky pro studenty středních škol a gymnázií." >
    <meta property="og:title" name="twitter:title" content="Kapitoly informatiky" >
</head>

<body>
    <header>
        <a href="../index.html"><img id="logo" src="../images/logo.svg" alt=""></a>
    </header>

    <label for="mytoggle"></label>
    <input type="checkbox" id="mytoggle">
    <div id="menu">
        <nav>
            <ul>
                <li><a href="../about.html">O webu</a></li>
                <li><a href="index.html">Kapitoly</a></li>
                <li><a href="../exercises/index.html">Procvičování</a></li>
                <li><a href="../teachers/index.html">Pro učitele</a></li>
                <li><a href="../term-index.html">Rejstřík</a></li>
                <li><a href="../external-materials.html">Další materiály</a></li>
            </ul>
        </nav>
    </div>

    <div id="content">
        <article>
            <h1>Kódování a šifrování</h1>

            <p>
                Kódování a šifrování jsou dva termíny, které se často vyskytují vedle sebe a někdy jsou (mylně)
                používány jako synonyma. Jak kódování, tak šifrování provádějí transformaci nějaké textu/dat
                z jedné podoby do druhé, ale motivace za touto transformací se radikálně odlišují.
            </p>

            <p>
                Kódováním měníme reprezentaci dat tak, aby se nám s výsledným kódem (zakódovaným textem)
                lépe pracovalo – například abychom jej mohli lépe distribuovat/posílat nebo aby byl odolnější,
                třeba vůči chybám přenosu či záznamu.
            </p>

            <p>
                Šifrování také data nějak transformuje, ale ne pro usnadnění následné manipulace, ale
                s cílem skrýt jejich obsah před nepovolanýma očima.
            </p>

            <h2>Kódování</h2>

            <p>
                Klíčovým termínem kódování je <span class="term">kód</span>. Kód je předpis, jak jednu skupinu symbolů
                přeměnit na jinou. Zakódovanému symbolu říkáme <span class="term">kódové slovo</span>.
            </p>

            <p>
                Známým příkladem takového kódu je třeba Morseova abeceda, která nám dává
                předpis, jak přepsat písmena a čísla do sekvencí teček a čárek a naopak. Morseova abeceda je
                příkladem kódu, který používáme pro snazší komunikaci. Písmena a čísla v ní umíme vyjádřit
                pomocí kratších a delších signálů, takže pro komunikaci můžeme použít i baterku. Bez Morseovy
                abecedy (resp. kódování) by se nám pomocí baterky zpráva přenášela těžko.
            </p>

            <div class="notice">
                <p>
                    Dalším příkladem kódování je Braillovo písmo, které nám dává jasný předpis jak písmena z latinky
                    přepsat do Braillovy abecedy a zpátky.
                </p>
            </div>

            <p>
                U kódů se občas můžeme setkat s pojmem <span class="term">arita</span>, která nám udává, kolika různými
                symboly daný kód disponuje. Má-li kód aritu n, říkáme, že kód je n-ární. V případě morseovky
                máme kód s aritou tři (symbol tečky, čárky a mezery), jde tedy o 3-ární (ternární) kód.
            </p>

            <div class="notice">
                <p>
                    Pokud jsi už četl kapitolu o Číselných soustavách, možná ti to přijde trochu povědomé. I na číselné
                    soustavy se můžeme dívat jako na kódy. Pojem arity potom odpovídá bázi.
                </p>
            </div>

            <p>
                Kódování využíváme i tehdy, když se chceme vyhnout chybám přenosu nebo alespoň snížit jejich vliv.
                V takových případech mluvíme o <span class="term">kódech schopných detekovat chybu</span>, které, jak
                již název napovídá, jsou schopny detekovat chybu (například v přenosu), nebo dokonce
                o <span class="term">samoopravných kódech</span>, které jsou schopné chybu i do jisté míry napravit.
            </p>

            <p>
                Než přejdeme k příkladu, na kterém si kódy schopné opravit chybu i samoopravné kódy ukážeme, bylo by
                dobré projít si nějakou terminologii k přenosu (nejen) kódů.
            </p>

            <p>
                Komunikace, přenost dat, probíhá mezi dvěma stranami: <span class="term">odesílatelem</span> (anglicky sender)
                a <span class="term">příjemcem</span> (receiver). Tyto strany mezi sebou mají <span class="term">médium</span>,
                tedy něco, po čem se mohou šířit zprávy (může to být kabel, ale i vzduch jako v případě Wi-Fi a mobilních sítí).
                Po médiu neposíláme zprávu jen tak, ale musíme ji zakódovat na straně odesílatele, to má na starost
                <span class="term">kodér</span>, a dekódovat na straně příjemce, což je práce <span class="term">dekodéru</span>.
            </p>

            <div class="example">
                <figure>
                    <figcaption>
                        Zpráva se po zpracování kodérem stane kódem, aby se na druhé straně vysílání po zpracování dekodérem stala zase zprávou
                    </figcaption>
                    <img src="coding-crypto/transmission.svg" alt="Schéma odesílatel - příjemce s kodérem, médiem a dekodérem mezi nimi">
                </figure>
            </div>

            <p>
                Kvalita komunikace nezávisí jen na rychlosti přenosu, ale i na jeho spolehlivosti. V případě, kdy nebudeme mít
                spolehlivý přenos (např. u morseovky nám ve výhledu mohou bránit větve pohybující se ve větru), komunikace se
                stane nespolehlivou. A přesně to je důvod, proč se zabýváme zmíněnými chybu detekujícími a samoopravnými kódy, protože
                nám stížené podmínky pomáhají překonat.
            </p>

            <div class="example">
                <p>
                    Představme si situaci, kdy máme běžecký závod, při kterém běžci běhají mezi jednotlivými stanovišti.
                    S každým stanovištěm máme omezený kontakt (můžeme přenášet pouze jedničky a nuly), přičemž nás zajímá,
                    zda na daném stanovišti už byli všichni běžci. Máme tedy dvě možné odpovědi: ANO a NE.
                </p>

                <p>
                    Zakódujeme si tedy ANO jako 1, NE jako 0. Zeptáme-li se stanoviště, zda jej navštívili všichni běžci,
                    dostaneme buď 1, nebo 0. Problém nastane, pokud spojení není stoprocentně spolehlivé a čas od času
                    nám posílanou hodnotu obrátí. V případě, že taková chyba nastane a stanoviště nám pošle ANO (1),
                    dostaneme NE (0) čistě proto, že při přenosu došlo k chybě.
                </p>

                <p>
                    Zkusíme si tedy naše kódování upravit. Odteď budeme používat pro ANO kódové slovo 11 a 00 pro NE. To znamená,
                    že přenášíme dvojnásobek dat než v přechozím případě, ale pokud dojde k chybě (dostaneme 10 nebo 01),
                    jsme schopni takovou situaci detekovat a od stanoviště si vyžádat novou odpověď. Tento kód tedy umí
                    detekovat jednu chybu (v případě, že by se staly chyby dvě, dostáváme se do stejné situace jako
                    v předešlém případě).
                </p>

                <p>
                    Pokud bychom si z nějakého důvodu nechtěli říkat o novou odpověď, můžeme zkusit použít nějaký samoopravný kód.
                    Naposledy si pojďme změnit způsob kódování našich odpovědí, ANO bude 111, NE bude 000. Jestliže dojde
                    k chybě s tímto kódováním a obdržíme třeba odpověď 110, můžeme s určitou jistotou říct, že ze
                    stanoviště nám bylo posláno ANO (111), protože alternativa (NE – 000 a dvě chyby v přenosu) je méně
                    pravděpodobná.
                </p>

                <div class="notice">
                    <p>
                        V přípdě posledního samoopravného kódu stojí za povšimnutí, že daný kód umí opravit pouze jednu
                        chybu, ale detekovat umí i dvě. Daní za tuto vlastnost je to, že oproti prvnímu kódování přenášíme
                        trojnásobek dat (1/0 vs 111/000) na jednu informaci (ANO/NE).
                    </p>
                </div>
            </div>

            <p>
                Část věnovanou kódování uzavřeme <span class="term">Hammingovou vzdáleností</span>. Hammingova vzdálenost dvou
                (stejně dlouhých) kódových slov je číslo, které udává, na kolika místech se slova liší. Pokud vezmeme všechna
                kódová slova daného kódu a spočteme všechny Hammingovy vzdálenosti mezi nimi, nejmenší vzdálenost je Hammingovou
                vzdáleností celého kódu. Tato vzdálenost udává, ke kolika chybám musí při přenosu dojít, abychom zaměnili dvě
                různá kódová slova. Jinak řečeno, pokud je Hammingova vzdálenost rovna m, pak kód umí detektovat m-1 chyb.
            </p>

            <div class="example">
                <p>
                    Když se podíváme na kódy z předchozího příkladu, dostaneme následující Hammingovy vzdálenosti:
                </p>
                <ul>
                    <li>1 pro kódování ANO = 1, NE = 0; kód neumí detekovat chyby</li>
                    <li>2 pro kódování ANO = 11, NE = 00; kód umí detekovat jednu chybu</li>
                    <li>3 pro kódování ANO = 111, NE = 000; kód umí detekovat dvě chyby</li>
                </ul>

                <p>
                    Kdybychom měli kódovat stavy semaforu (červená, oranžová, zelená), pro následující kódy dostaneme odpovídající
                    vzdálenosti:
                </p>

                <ul>
                    <li>2 pro kódování červená = 1100, oranžová = 1001, zelená = 0110</li>
                    <li>1 pro kódování červená = 11, oranžová = 01, zelená = 00</li>
                    <li>2 pro kódování červená = 100, oranžová = 010, zelená = 001</li>
                </ul>

                <p>
                    Jak je vidět z prvního a posledního kódování semaforu, delší kódová slova nutně neznamenají větší vzdálenost.
                </p>
            </div>

            <h2>Šifrování</h2>

            <p>
                V přechozí části jsme se kódováním snažili řešit situace, kdy musíme zprávu jednak adaptovat k přenosu (morseovka)
                a jednak reagovat na chyby vzniklé při přenosu. Šifrováním se budeme snažit přenášenou zprávu ochránit před slídivýma
                očima potenciálního záškodníka.
            </p>

            <div class="example">
                <figure>
                    <figcaption>
                        Alice a Bob si spolu vyměňují zprávu. Eva sleduje přenos na médiu a může si tak přečíst obsah zprávy
                    </figcaption>
                    <img src="coding-crypto/eavesdrop.svg" alt="Přenos zprávy mezi Alicí a Bobem, kterou Eva odposlouchává" />
                </figure>

                <div class="notice">
                    <p>
                        V kryptografii se běžně používají jména Alice a Bob pro dvě spolu komunikující strany. Třetí stranou, která
                        se snaží komunikaci odposlouchávat, bývá obvykle Eva.
                    </p>
                </div>
            </div>

            <p>
                <span class="term">Šifra</span> je předpis (algoritmus) transformace dat na šifrovaná data, přičemž tato šifrovaná data
                přečte jen ten, kdo vlastní tajnou informaci. Této informaci říkáme <span class="term">klíč</span>. Klíč potřebujeme mít
                jak při <span class="term">šifrování</span> (anglicky encryption) dat, tak při opačném procesu transformace šifrovaných
                dat (anglicky ciphertext) zpátky na původní data (anglicky plaintext). Tento opačný proces nazýváme
                <span class="term">dešifrování</span> (anglicky decryption).
            </p>

            <div class="example">
                <figure>
                    <figcaption>
                        Alice a Bob tentokrát zprávu před přenosem zašifrují. Eva opět sleduje přenos, ale kvůli šifrování
                        není schopna si přečíst obsah zprávy
                    </figcaption>
                    <img src="coding-crypto/encryption.svg" alt="Přenos zprávy mezi Alicí a Bobem, kterou Eva odposlouchává" />
                </figure>
            </div>

            <p>
                Šifry dělíme na dva typy podle toho, zda klíč, který používáme při šifrování, je stejný jako ten, který používáme při
                dešifrování. Pokud ano, jde o <span class="term">symetrickou šifru</span>, pokud pokaždé používáme jiný klíč, jde
                o <span class="term">asymetrickou šifru</span>.
            </p>

            <h3>Symetrické šifry</h3>

            <p>
                Jak jsme už zmínili, symetrické šifry využívají stejný klíč pro šifrování i dešifrování. Díky tomu jsou obecně i výpočetně
                rychlejší než asymetrické šifry. Požadavek, aby obě strany měly stejný klíč, se může ukázat jako problém, protože před
                zahájením komunikace je potřeba k oběma stranám stejný klíč dostat.
            </p>

            <div class="example">
                <figure>
                    <figcaption>
                        Alice s pomocí klíče zašifruje zprávu a zašifrovaná data pošle Bobovi. Ten s pomocí stejného klíče zprávu
                        dešifruje. Eva není schopna zprávu dešifrovat, protože nemá stejný klíč jako Alice s Bobem
                    </figcaption>
                    <img src="coding-crypto/symetric.svg" alt="Přenos zprávy mezi Alicí a Bobem, kterou Eva odposlouchává" />
                </figure>
            </div>

            <p>
                Klasický příkladem symetrické šifry je Caesarova šifra, kterou používali, jak název napovídá, už starověcí Římané.
                Myšlenka šifry je přitom jednoduchá. Na začátku mám nějakou zprávu, kterou chci zašifrovat, a nějaké číslo n, které si
                zvolím. Šifrování probíhá tak, že procházíme text zprávy písmenko po písmenku a místo aktuálního písmene napíšeme
                písmeno o n pozic v abecedě posunuté. Pochopitelně pokud bychom se dostali na konec abecedy, vrátíme se na začátek
                (tj. pokud je n = 1 a písmenko je Z, dostaneme v anglické abecedě A, kdežto v české dostaneme Ž). Pro dešifrování pak
                musíme proces obrátit, písmeno tedy posouváme druhým směrem (např. při dešifrování se z C se při posunu o 2 stane A).
            </p>

            <div class="example">
                <details>
                    <summary>
                        Zašifruj pomocí Caesarovy šifry s posunem 6 (tj. n = 6) zprávu <q>informatika</q>. Pomocí stejné šifry s posunem 1
                        dešifruj <q>lszquphsbgjf</q>. Pro jednoduchost ber v úvahu pouze anglickou abecedu. (Výsledek se ti ukáže po kliknutí.)
                    </summary>

                    <p>
                        Po zašifrování bys měl dostat <q>otluxsgzoqg</q>.
                    </p>
                    <p>
                        Po dešifrování bys měl dostat <q>kryptografie</q>.
                    </p>
                </details>
            </div>

            <p>
                Samozřejmě v dnešní době Caesarovu šifru nepoužíváme, protože není bezpečná (k jejímu
                prolomení nám stačí vyzkoušet všechny posuny, kterých je 25 v případě anglické abecedy
                a 41 v případě české abecedy) a nemá ani spoustu vlastností, které od dobré šifry
                vyžadujeme (např. stejná data/písmena jsou šifrována stejně, což má z následek větší
                náchylnost vůči útokům využívající různé vlastnosti jazyka – některá písmena se v textu
                objevují častěji než jiná). Příkladem dnes hojně používané symetrické šifry je třeba AES
                (Advanced Encryption Standard), kterou používáme u Wi-Fi. 
            </p>

            <h3>Asymetrické šifry</h3>

            <p>
                U symetrických šifer jsme si říkali, že potenciální slabinou je sdílení klíče mezi stranami
                ještě před začátkem komunikace. V případě asymetrických šifer tento problém řešit nemusíme,
                oproti symetrickým šifrám ale platíme rychlostí.
            </p>

            <p>
                V případě asymetrické kryptografie má každá komunikující strana dva klíče:
                <span class="term">veřejný</span> (anglicky public) a <span class="term">soukromý/privátní</span>
                (anglicky private). Tyto klíče na sobě nejsou nezávislé, naopak, jsou spolu úzce spojené tak, že
                k dešifrování zprávy zašifrované s pomocí jednoho klíče potřebujeme právě ten druhý klíč.
            </p>

            <div class="notice">
                <p>
                    Za asymetrickou kryptografií je hezká ale poměrně složitá matematika, takže to více
                    rozebírat nebudeme. Ale pokud sis četl kapitolku věnovanou
                    <a href="numeral-systems.html">číselným soustavám</a>, možná si vzpomeneš na funkci
                    modulo. Ta se v asymetrické kryptografii hojně využívá – mluvíme o takzvané modulární
                    aritmetice.
                </p>
            </div>

            <p>
                Jak je z názvů klíču patrné, jeden je veřejný a každý se k němu může dostat. Druhý je soukromý
                a nakládat s ním může jen vlastník. Komunikace mezi dvěma stranami pak probíhá tak, že
                odesílatel zašifruje zprávu pomocí veřejného klíče příjemce. Příjemce dostane zašifrovanou
                zprávu a protože jako jediný má odpovídající soukromý klíč, je schopen zprávu dešifrovat. Pokud
                bude chtít na zprávu reagovat, zašifruje odpověď veřejným klíčem původního odesílatele a proces
                se zopakuje na druhé straně.
            </p>

            <div class="example">
                <figure>
                    <figcaption>
                        Alice pomocí Bobova veřejného klíče zašifruje zprávu a odešle ji Bobovi. Ten ji pomocí svého
                        soukromého klíče dešifruje. Eva má veřejné klíče Boba i Alice a sleduje přenos, přesto není
                        schopna zprávu dešifrovat, protože nemá Bobův soukromý klíč.
                    </figcaption>
                    <img src="coding-crypto/asymetric.svg" alt="Přenos zprávy mezi Alicí a Bobem, kterou Eva odposlouchává" />
                </figure>
            </div>

            <p>
                V dnešní době je asymetrická kryptografie široce využívaná a to nejen k šifrování (např. RSA),
                ale třeba i k výměně klíčů (algoritmus Diffie-Hellman), kdy se pomocí asymetrické kryptografie
                dvě strany bezpečně shodnou na společném klíči – ten pak mohou použít pro symetrickou šifru,
                pokud je pro ně důležitá třeba rychlost komunikace.
            </p>

            <p>
                V poslední době skloňovanou aplikací asymetrické kryptografie je <span class="term">digitální podpis</span>.
                Ten slouží k ověření pravosti dokumentu. Pokud nám například v e-mailu přistane nějaký dokument,
                ještě to neznamená, že je pravý a nezměněný. Digitální podpis nám dává mechanismus, jak jeho pravost
                ověřit.
            </p>

            <p>
                Princip je velice podobný šifrování jen s tím rozdílem, že nešifrujeme dokument, ale jeho
                <span class="term">otisk</span> (anglicky hash), což je unikátní číslo, které je dokumentu přiřazeno
                <span class="term">hašovací funkcí</span> (anglicky hash function) na základě jeho obsahu. Pokud se
                obsah změní, změní se i číslo, které nám funkce vrací.
            </p>

            <p>
                Abychom nějaký dokument podepsali, vezmeme tento otisk dokumentu a zašifrujeme jej s pomocí našeho soukromého
                klíče – náš podpis je výsledkem šifry. Následně dokument odešleme i s podpisem. Druhá strana pak dokument
                s podpisem ověří tak, že si sama spočítá otisk dokumentu. Následně s pomocí našeho veřejného klíče dešifruje
                náš podpis a porovná, zda se výsledek shoduje se spočítaným otiskem. Pokud ano, druhá strana ví, že dokument
                dorazil nezměnen a že jsme jej podepsali my (použili jsme soukromý klíč). 
            </p>

            <div class="summary">
                <h3>Shrnutí</h3>

                V této kapitole jsme si vysvětlili rozdíl mezi kódováním a šifrováním včetně jejich několika aplikací. Šifry
                jsme si rozdělili na symetrické a asymetrické, řekli jsme si, čím se liší a opět jsme zmínili několik možností
                využití.
            </div>

            <div class="quickcheck">
                <p>Na konci této kapitoly bys měl být schopen:</p>

                <ul>
                    <li>vysvětlit rozdíl mezi kódováním a šifrováním</li>
                    <li>popsat úlohu klíče v šifrování</li>
                    <li>vysvětlit v čem se liší symetrické šifrování od asymetrického</li>
                    <li>říct k čemu slouží digitální podpis</li>
                </ul>
            </div>
        </article>
    </div>

    <footer>
        <div class="triple">
            <p>Aktualizace: 20. 5. 2024</p>
            <p>Licence CC BY-NC-SA</p>
            <p>kapitolyinformatiky@chlup.net</p>
        </div>
    </footer>
</body>

</html>
